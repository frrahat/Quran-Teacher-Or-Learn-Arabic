https://www.facebook.com/notes/225417900916179/

আমরা যদি না জাগি মা......!!!!!
March 20, 2013 at 11:52pm

১.

  নাম প্রকাশ না করে এক ভাইয়ের গল্প বলে শুরু করছিঃ

 

        তিনি বিশ্ববিদ্যালয়ে পড়ুয়া একজন ছাত্র।তিনি হলে থাকতেন।একদিন হঠাৎ মধ্যরাতে হলের কয়েকজন ছাত্র তার রুমে ঢুকে পড়ে।তাদের হাতে কোন অস্ত্র না থাকলেও চোখে মুখে ছিল আগুন।তারা ভাইটির বালিশের কাছে রাখা মোবাইল সেটটি প্রথমে নিয়ে নেয়।তারপর তাকে ঘুম থেকে ডেকে তোলে।পরের দিন ছিল তার পরীক্ষা।তিনি খুব সাহসী হলেও হঠাৎ মাঝরাতে ঘুম থেকে উঠেই এতগুলো অগ্নিপুরুষ দেখে খানিকটা ভীত হয়ে পড়েন।তারপর অগ্নিপুরুষগণ তাকে নিয়ে যায় এক নির্জন কক্ষে।প্রায় দুই ঘণ্টা পর অগ্নিপুরুষগণ তাকে নিয়ে ফিরে আসে।এবার এসে সবাই মিলে তার ডেস্ক তল্লাসি করে।তার কক্ষে আরও দুইজন থাকত।কাজেই তারাও অগ্নিপুরুষদের তল্লাশির হাত থেকে রেহাই পায় নি।প্রায় ১ ঘণ্টা তল্লাশির পর ভাইয়ার কক্ষ থেকে বিপুল পরিমাণ ইসলামী বই এবং ‘রিলিজিয়ন এন্ড হুম্যান বিহেবিয়ার’ এর উপর তার একটি রিসার্চ খাতা খুঁজে পায়।সেই রাতের ঘটনা এখানেই শেষ।

 

      পরদিন হলে নোটিশের মাধ্যমে জানিয়ে দেওয়া হয় অবৈধ বইপুস্তক রাখাসহ  হলে জঙ্গি তৎপরতা চালিয়ে ক্যাম্পাসের সুষ্ঠু পরিবেশ নষ্ট করার দায়ে অনির্দিষ্ট কালের জন্য তাকে হল থেকে বহিষ্কার করা হল।তিনি তার বিরুদ্ধে আনিত অভিযোগের ভিত্তি জানতে চাইলে বিশ্ববিদ্যালয়ের ছাত্রকল্যাণ থেকে তাকে নিয়ে ৫ সদস্যের একটি তদন্ত কমিটি বসানো হয়।তদন্ত কমিটির সম্মুখে তার অবস্থান ছিল নিম্নরূপঃ

 

“তোমার রুমে তো বিপুল পরিমাণ ইসলামী বইপুস্তক পাওয়া গেছে।”

 

“তাতে কি?আমি কি একজন মুসলিম হিসেবে এসব বই রাখতে পারি না?”

 

“তা পার।তবে শুধু কুরআন আর হাদিস।এগুলো ছাড়া অন্য বইপুস্তক রাখলে সবাই খারাপ ধারণা করে।”

 

“স্যার বোধ হয় অগ্নিপুরুষদের উদ্ধারকৃত বইগুলো খুলেই দেখেন নি।এগুলো সবই ছিল খণ্ডে খণ্ডে কুরআনের তাফসীর।নাকি কুরআনকে যে বাংলায় অনুবাদ করা যায় সেটা আপনার মাথায়ই নেই।”

 

“আমরা তোমার কাছ থেকে জ্ঞান নিতে আসি নি।দেশের বর্তমান পরিস্থিতিতে তোমার অসতর্কতাই তোমাকে বিপদে ফেলেছে।তাছাড়া হলে এত ছাত্র থাকতে ওরা তোমার রুমে কেন গেল?”

 

“ঠিক আছে স্যার,আমাকে আরেকটা সুযোগ দিন।আমি এবার থেকে ইসলামী বই রাখার বদলে পর্ণগ্রাফি রাখবো।”

 

কিছুক্ষন চুপ থেকে একজন জিজ্ঞেস করল,“ছেলেরা বলল তোমার কাছে নাকি কোন অস্ত্র পায় নি।আসলেই কি কোন অস্ত্র তুমি রাখ না?”

 

“অবশ্যই রাখি।তবে আপনি যে অস্ত্রের কথা বলছেন(মেকানিক্যাল ইন্সট্রুমেন্ট) সেটা আমার কাছে নেই।সেটা থাকে কাপুরুষদের কাছে।কথায় কথায় অস্ত্র বের করে কাপুরুষের দল।একজন মানুষ যেই দল বা মতেরই হোক তার সবচেয়ে বড় অস্ত্র হল তার মেধা।আর সেই অস্ত্র কারো কেড়ে নেওয়ার ক্ষেম নেই কারন সেটা সর্বশক্তিমান আল্লাহ্‌ কতৃক দানকৃত।”

 

বিশেষ দ্রষ্টব্যঃ

>উপরে যে ভাইটির গল্প বলছিলাম সে আমার রুম মেট।

>উপরের ঘটনাটি আজকে যেদিন শাহবাগ আন্দলনের ৪০তম দিন তার প্রায় পাঁচ মাস আগের কথা।

 

২.

       আসলে ভাইয়াটি ছিল খুব জ্ঞানপিপাসু।ধর্ম,রাজনীতি,দর্শন ইত্যাদি বিষয়ে তিনি খুব মাথা ঘামাতেন।সমাজের বিভিন্নি রাজনৈতিক দলের ভুল ত্রুটি লেখনীর মাধ্যমে তুলে ধরতেন বলে মূলত সকল রাজনৈতিক ছাত্রসংগঠনগুলো তার বিরুদ্ধে ছিল।

 

        কোন রাজনৈতিক দলের সাথে যুক্ত না থাকলেও তাকে হল থেকে বহিষ্কার করা হয়েছিল এবং বিশ্ববিদ্যালয় ছাড়ার আগ মুহূর্ত পর্যন্ত তিনি আর হলে ঢুকতে পারেন নি।

 

      আমিও কালক্রমে তার মত লেখালেখি শুরু করি।কিছুদিন পরেই বুঝে যাই লেখালেখি হল বর্তমান সভ্যতার দুর্বৃত্তদের সবচেয়ে চুলকানির বিষয়।কারন কারো কথা যদি আপনার পছন্দ না হয়,তাহলে আপনি সেটা বিকৃত করে প্রকাশ করতে পারবেন।কিন্তু কারো লেখা বিকৃত করা যায় না।অন্যায় দেখে সহ্য করাটা আজকে আমাদের কাছে একটা পেশার মত হয়ে গেছে।সমাজের বেশিরভাগ মানুষই মনে করে-“আমার সামনে একটা অন্যায় হল তাতে কি!আমার পরের জন ঠিকই এর প্রতিবাদ করবে।”পরের জনও ঠিক একইরকম চিন্তা করে।এভাবে নয়জন সেই অন্যায়কে প্রতিহত করার দায়িত্ব অন্যের কাছে হস্তান্তর করার ফলে অন্যায়কারী মনে করতে থাকে,“ঘটনা কি?এতগুলো মানুষ আমার কাজটাকে সমর্থন দিল!”একপর্যায়ে অন্যায়ের জন্য তার মনে যে সামান্য পীড়া ছিল সেটাও দূর হয়ে যায়।কারন সে ইতোমধ্যে মনে প্রাণে বিশ্বাস করে নিয়েছে যে,সে যা করছে সেটা ভুল নয়।এরপর দশম ব্যাক্তির কপালে ঘটে যত বিপত্তি।সে যখন অন্যায়ের প্রতিবাদ জানায় তখন নয়জনের সমর্থনে শক্তিশালি হয়ে ওঠা দুর্বৃত্ত তাকে প্রতিহত করে অনায়েসে।এই অন্যায় দেখে পরবর্তী দশজনের মধ্যেও একই দর্শন কাজ করে।এভাবেই চলতে থাকে অন্যায় চর্চা এবং অন্যায়ের উৎপাদন চাকায় নিষ্পেষিত হতে থাকে সত্য এবং ন্যায়।লেখালেখির জন্য আমিও জীবনে সবচেয়ে বেশি নির্যাতনের স্বীকার হয়েছি।তারপরও আমি তা ছাড়ি নি।নিয়মিত বিরতিতে লিখেই গেছি।

 

      আমি জীবনে একটাই মিছিল করেছি।কিছুদিন আগে সরকার যখন আন্তঃবিবাহ আইন চালুর সিদ্ধান্ত নেয় তখন আমার বিবেক সেই কুফরিকে সমর্থন করে নি।তাই মিছিল জামাতের ব্যানারে হয়েছিল নাকি তাবলীগের ব্যানারে হয়েছিল সেটা কেয়ারই করি নি।আমরা সবাই সপ্ন দেখতে ভালোবাসি।আমরা দেশকে বদলাতে চাই,সুন্দর একটা জাতি গড়তে চাই,স্বৈরশাসনের পতন চাই,কুরআনের আইনকে বাস্তবায়ন করতে চাই।মোটকথা আমরা আমাদের চারপাশের সকল কলুষিত বিষয়কে পরিবর্তন করতে চাই।কিন্তু বদলাতে চাই না শুধু নিজেকে।আর নিজেকে বদলাতে চাই না দেখেই আমাদের জীবনের কিছুই বদলায় না।

 

     এবার আসি শাহবাগের আন্দোলনের দিকে।শাহবাগের আন্দোলনকারীরা নাকি দেশে স্বাধীনতার নতুন সূর্য আনয়ন করবে।বলাই বাহুল্য,তাদের নতুন সূর্য আনয়নের পথে একমাত্র বাঁধা হল ইসলাম।তাই ইসলামকে সরাতে পারলেই যেন তাদের দেশ হবে পরাধীনতার শৃঙ্খল থেকে মুক্ত।এতদিন ধর্মপ্রাণ মানুষ বুঝতে পারে নি যে তাদের ইসলামের প্রতি আঘাত দিন দিন তীব্র থেকে তীব্রতর হচ্ছে।আজকে দেরীতে হলেও তাদের কানে পানি ঢুকেছে শাহাবাগের বদৌলতে।একজন নাস্তিক যখন শুধু বলে-আমি ঈশ্বরে বিশ্বাস করি না,তখন আমার কিছু এসে যায় না।কারন সে শুধু নিজেরই ক্ষতি করছে।কিন্তু সে যখন সমাজে প্রভাব খাটাতে চাইবে তখন তার বিরুদ্ধে যুদ্ধ করাটা আবশ্যক হয়ে দাঁড়ায়।আমি আমার লেখায় বা কথায় কখনও ‘ছাত্রলীগের সন্ত্রাসী’ কিংবা ‘ছাত্রশিবিরের ছাগু’ শব্দগুলো ব্যাবহার করি না।কারন ছাত্রলীগ বা ছাত্রশিবির টার্মগুলোর সাথে একটা আদর্শ জড়িত থাকে।তাই সন্ত্রাস শব্দটা সেই আদর্শের সাথে যায় না।সন্ত্রাসীদের কোন জাত হয় না,কোন দল হয়না,না হয় কোন নীতি আদর্শ।

 

বিশেষ দ্রষ্টব্যঃ

>উপরের কথাগুলো নেহায়েতই সমাজের চিত্র সম্বন্ধে একটু ক্লু দেওয়া।

>শিরোনামের সাথে কথাগুলোর সরাসরি যোগাযোগ না থাকলেও এর প্রয়োজন আছে।

 

৩.

      অনেক দেশপ্রেমিক আজকে ভাত পাচ্ছেন না।নতুন কিছু দেশপ্রেমিকের আবির্ভাব হয়েছে আমাদের দেশে।আমাদের দেশে আজকে দেশপ্রেম হয়ে গেছে স্লোগান নির্ভর।এই যেমন,কেউ যদি ‘জয় বাংলা,জয় বঙ্গবন্ধু’ শ্লোগান দেয় তখন ধরে নেওয়া হয় যে সে একজন পাক্কা দেশপ্রেমিক।বঙ্গবন্ধুর নাম নিয়ে ইসলামের কথা বললে হয়ে যায় ইসলামদরদী।কিন্তু যখন আল্লাহ্‌ ও তাঁর রাসুলের নাম নিয়ে কোন কথা শুরু করা হয় তখন কথার আদ্যপান্তে রাজাকারের গন্ধ খুঁজে বেড়ানো হয়।তাই দেশপ্রেমিকের খাঁটি বিপরীত শব্দ হল রাজাকার।চলমান পরিস্থিতির আগে বন্ধুমহলে একটা দাবি তুলেছিলাম।দাবিটা হল আমাকে ‘রাজাকার(রাজার মত আকার)’ বলে ডাকতে।কিন্তু তখন কেউ আমাকে রাজাকার বলে ডাকে নি।আর এখন আমি না চাইলেও অনেকেই আমাকে রাজাকার ডেকে পাশবিক আনন্দ উপভোগ করে।

 

     আসলে আমরা ইসলাম ও মুহাম্মদ (সঃ) কে চ